@4001 = ~Spinta ad opporsi alla schiavitù in tutte le sue forme, Aerie ha continuato ad avventurarsi dopo aver lasciato il fianco di <CHARNAME>. Ha compiuto diversi tentativi di riunire una compagnia più ampia intorno a lei, come aveva fatto <CHARNAME>, ma ogni volta la compagnia si è sciolta  a causa di lotte intestine e tradimenti. La compassione di Aerie è stata macchiata dal suo bisogno di vendetta e lei non poteva né comandare né ispirare la lealtà negli altri. Si sarebbe potuta perdere completamente, se non fosse inciampata in un gruppo di schiavi avariel a Cormyr. Al loro rilascio, hanno guidato Aerie di nuovo a Faenya-Dail, la casa da cui era stata rapita. Ha imparato molto durante la sua permanenza e ha capito che non era più una vera necessità, accettando finalmente la perdita delle sue ali. Aerie divenne infine un'alta sacerdotessa in Understone, un villaggio gnomico di cui il suo mentore, Quayle, aveva spesso parlato. Era stato la sua vera famiglia, ed è stato tra la sua gente che finalmente ha trovato la pace.~
@4002 = ~Aerie e <CHARNAME> diventeranno inseparabili, le loro carriere di avventurieri lasceranno il posto alle cure di un figlio e, alla fine, anche di una figlia. E tuttavia nei loro ultimi anni intraprenderanno un ultimo grande viaggio, spinti dal fatto che Aerie non è ancora riuscita a superare lo sconforto dovuto al tempo in cui fu costretta in schiavitù e alla perdita delle sue ali. Aerie e <CHARNAME> andranno pertanto alla ricerca degli Avariel di Faenya-Dail, gli elfi alati a cui Aerie fu sottratta lungo tempo addietro. Non solo troveranno il suo popolo, ma anche i suoi affettuosi genitori che avevano trascorso anni e anni nell'affannosa ricerca della loro bimba sperduta. Senza più ombre di mistero o confusione ad oscurare la loro vita, proprio in quel luogo, tra le nuvole, Aerie e <CHARNAME> infine si sposeranno. La loro unione, così si racconta, è stata benedetta dalle apparizioni di Aerdrie Faenya e Baervan Wildwanderer.~
@4003 = ~Sebbene avessero seguito dei percorsi separati, il tempo che Anomen Delryn trascorse con <CHARNAME> pesò molto sulla sua anima. Assistette in prima persona al potere della contaminazione di un dio oscuro e la sua fiducia in Helm ne risultò scossa. Per anni, Anomen viaggiò senza meta, fino a quando non raggiunse i confini di Maztica. Questo avvenne durante la rivolta di Yamash, un chierico malvagio che aveva convocato un'orda conquistatrice di demoni per devastare la terra. Anomen fu attratto dal conflitto e fece il possibile per organizzare gli assediati soldati di Maztica. Nell'addestrarli, parlando del dovere e del ruolo che un tutore deve svolgere e insegnando la dottrina di Helm, la comprese più chiaramente di quanto avesse mai fatto. Nella battaglia che seguì, Anomen cercò Yamash e lo affrontò in un singolo combattimento. Non vacillò e Maztica fu salvata. Fino ad oggi, i Discepoli di Anomen vegliano sulla terra.~
@4004 = ~Molti furono i successi di Anomen Delryn, il Cavaliere Splendente e della sua rinomata signora. Conosciuti come eroi quasi ovunque andassero, gli applausi dei loro ammiratori coprivano tutti i sussurri relativi al retaggio di <CHARNAME>. Le loro azioni erano così proficue che il loro matrimonio fu costantemente ritardato, a causa di una crisi imminente o di una missione redditizia su cui l'uno o l'altra avrebbero insistito per indagare. Finché arrivò il giorno in cui sia <CHARNAME> che il suo amato mantennero la loro promessa. L'evento annunciato attirò eroi e dignitari in massa da tutta Faerun e lo stesso Elminster unì i due amanti in una delle più grandi cerimonie che la città di Baldur's Gate abbia mai ospitato. <CHARNAME> e Anomen si ritirarono a vita privata poco dopo anche se, se le storie sono vere, le loro avventure non sono mai finite. Col tempo, la loro figlia Moira avrebbe costruito la propria leggenda.~
@4005 = ~Poiché la sua guida non era ulteriormente richiesta, Cernd lasciò il gruppo di <CHARNAME> e si riunì al figlio Ahsdale. Il suo dovere verso la natura lo chiamò sempre lontano e il ragazzo crebbe pieno di risentimento. Anni più tardi, Cernd conseguì il titolo di Grande Druido, ma interruppe la sua ascesa quando seppe che il figlio, di cui aveva da tempo perso le tracce, possedeva distorti poteri magici e aveva assunto la guida di un'armata che minacciava la Costa della Spada. Cernd abdicò, spiegando che non avrebbe potuto adempiere alle proprie responsabilità con fallimenti personali tanto gravi. Nel profondo delle foreste di Tethyr, il druido fece uno sforzo finale per fare appello a suo figlio. Ma erano ormai lontani tra di loro e nessuno dei due sopravvisse quando alla fine si scontrarono in battaglia. Estranei l'uno all'altro, ebbero come unico terreno comune quello in cui caddero entrambi, un luogo su cui crebbe una meravigliosa quercia le cui foglie si tingevano di rosso scuro al cambio di stagione a perenne memoria che l'equilibrio, a volte, ha un costo terribile.~
@4006 = ~Edwin Odesseiron si guadagnò una grande fama durante i suoi viaggi con <CHARNAME>, e negli anni successivi alle loro avventure sfruttò quell'infamia. Col tempo ottenne abbastanza influenza da soggiogare anche gli stessi Maghi Rossi, diventando il più grande leader che avessero conosciuto a memoria recente. A memoria molto recente, poiché venne deposto pochi giorni dopo. Tale è la breve natura dei conquistatori di Thay, praticamente in fila per il loro turno al potere. La sua unica importante apparizione dopo questo imbarazzo fu in battaglia con Elminster di Shadowdale stesso, una breve vicenda che vide la fine dell'esistenza di Edwin nei Regni. Edwina, tuttavia, gestisce una taverna a Waterdeep. Lei è un'amara, amara donna.~
@4007 = ~Haer'Dalis trovò il viaggiare con <CHARNAME> un'ottima introduzione ai Reami. Una volta che si separarono, gli rimase un'incredibile voglia di vedere di più. Visitò una ricca varietà di posti, come Waterdeep, Neverwinter e Thay, dovendo poi fuggire da ciascuno di questi posti per essersi cacciato involontariamente nei guai. In seguito, divenne amico di una cambion e discese con lei nell'Abisso, solo per ritrovarsi senza la benché minima intenzione a condurre una rivolta tra i vari livelli degli Inferi. Per un certo periodo, Haer'Dalis fu l'uomo più braccato dei Piani, ma l'ira dei suoi nemici mal si confaceva alla sua voglia di girovagare, e alla fine si ritrovò sulla via per la città di Sigil del tutto indenne. Una volta qui, si riunì alla compagnia teatrale di Raelis e fu ben lieto di trovare una sistemazione definitiva... fino all'equivoco successivo, naturalmente.~
@4008 = ~E che dire di Imoen l'eterna bambina? Rimase a lungo nell'ombra di <CHARNAME> e molto sopportò, ma il suo spirito non si spezzò mai. Libera dall'eredità di suo padre, si avventurò da sola e tornò brevemente a Candlekeep. La sua formidabile conoscenza della magia le permise un più profondo apprezzamento della grande biblioteca, ma le sembrava più piccola di quanto ricordasse, e non rimase a lungo. Imoen utilizzò nomi diversi per tutta la sua vita, e molteplici sono i racconti che parlano di lei. Forse il più memorabile parla della storia durante la quale svuotò le tasche di Khelben "Bastone Nero" Arunsun, costringendolo ad un'allegra caccia magica attraverso tutta Faerun, durata almeno quattro mesi. Un'altra voce sosteneva che avesse fondato una gilda di ladri che operava in lungo e in largo lungo tutta la Costa della Spada, da Nashkel a Neverwinter. Ma quando le veniva chiesto di rispondere a queste cose, rispondeva sempre con un sorriso di pura innocenza: "Ehi! Sono solo io, Imoen."~
@4009 = ~Gli eventi della progenie di Bhaal toccarono profondamente Jaheira. Era suo compito proteggere l'equilibrio superiore delle cose, ma negli anni successivi il suo conflitto interiore aumentò vertiginosamente. Testimone di grandi cambiamenti al fianco di <CHARNAME>, era divenuta ben consapevole di quanto la vita fosse effimera e di come la perdita di coloro a cui teneva corrodesse l'animo. Alcuni asseriscono che col tempo, divenne nota come un’instancabile campionessa dell'equilibrio, una che a volte agiva con gli Arpisti, a volte no. Altri credono che cadde in battaglia contro un demilich che minacciava di contaminare le foreste settentrionali. Comunque sia, rimase sempre distaccata e sulla difensiva, percorse i Reami Dimenticati più e più volte, ma non tornò più nel Tethyr o nella Costa della Spada.~
@4010 = ~Gli anni successivi alla saga della progenie di Bhaal furono cari a Jaheira. Non potrebbero in alcun modo essere definiti pacifici, ma la sua relazione con <CHARNAME> resistette a tutto. La loro era un'unione salda; sebbene il dovere e l’avventura li separassero a volte anche per anni, alla fine ritornavano sempre l'uno dall'altra. I suoi amici erano meravigliati da quanto Jaheira ne fosse sicura, soprattutto considerata la sua iniziale riluttanza, ma lei ridacchiava sommessamente pensando a quei primi giorni prudenti. Dopotutto, lei e <CHARNAME> erano stati letteralmente negli Inferi e ne avevano fatto ritorno; quando gli stessi dèi non erano riusciti a separarli, cosa potevano fare semplici mesi o miglia? Jaheira divenne nota come grande eroina e mediatore, trovando successo a Neverwinter, a Rashemen, nelle steppe meridionali e persino nelle giungle di Chult. Visse a lungo e in salute, non sempre insieme a <CHARNAME>, ma mai veramente lontana da lui.~
@4011 = ~La vita di Jan Jansen dopo il suo sodalizio con <CHARNAME> fu piuttosto complicata, con i più semplici dettagli nascosti tra le sue mezze verità e intere bugie. Secondo le sue memorie date alle stampe, "Un Jansen in Ogni Porto", dopo un breve periodo trascorso in prigione per contrabbando di scimmie, si dedicò al suo primo amore... il contrabbandando di scimmie. Questo ci riporta all'ormai tristemente famoso Tumulto del Gibbone del '72, un episodio turbolento e insieme poco chiaro il cui epicentro sembrò essere la dimora del Ladro dell'Ombra Vaelag. Jan negò di aver progettato la fine del bandito, ma non fu in grado di spiegare quale applicazione pratica avesse escogitato per l'orda di scimmie munite di coltello. Nonostante ciò, la morte del palesemente sgradito nonché sospettato Vaelag non potè essere attribuita al giovane gnomo. Cosa davvero bizzarra, Jan riuscì a fornire un alibi per ogni singolo istante del giorno in questione - e che giornata doveva essere stata! Parenti da ogni angolo dei Reami giunsero per dichiarare che egli si era fermato da loro a prendere tè e rape. Durante il suo matrimonio con Lissa, gli venne chiesto come fosse stato in grado di trovarsi contemporaneamente in tanti posti diversi, eppure rimanere lontano dalla scena del crimine. "Ebbene", avrebbe risposto Jan, "quando si hanno tutte quelle scimmie, tutto è possibile".~
@4012 = ~Keldorn Firecam ritenne che i suoi viaggi in compagnia di <CHARNAME> segnassero la fine della sua dinamica carriera, sia come avventuriero che come membro dell'Ordine. Si è ritirò ad Athkatla, sperando di vivere in quella pace che un guerriero si aspetta, ma giunse ancora una volta per lui la chiamata, l'ultima, a prestare la sua opera. Erano passati diversi anni, e Amn era assediata dai giganti. Nel suo sessantesimo inverno, Keldorn e cinque cavalieri difendevano un valico strategico attendendo rinforzi da Amn. In quel giorno Keldorn vinse, ma le ferite riportate erano talmente gravi che il paladino cadde sul campo di battaglia. Mentre i suoi cavalieri lo vegliavano, la mano di Torm scese a portare via Keldorn. Da quel giorno le apparizioni del Vero Dio sono state accompagnate dalla valorosa immagine spettrale di Keldorn alla sua destra.~
@4013 = ~Dopo aver lasciato il gruppo di <CHARNAME>, Korgan Bloodaxe ha vissuto nel modo più sanguinario possibile. Ha assunto il controllo di un intero clan di nani, uccidendone il capo in segreto e guidando la loro rivolta per vendicarlo verso un bersaglio di sua scelta. Avrebbe potuto vivere nel lusso, ma la sua sete di sangue era insaziabile, così ha lasciato di stucco i Reami spingendosi sempre più in profondità nel Sottosuolo. La furia cieca del clan ha colto di sorpresa persino gli elfi scuri, ma conquistare terreno nel territorio drow è un obiettivo senza speranza. Korgan è stato visto per l'ultima volta mentre affondava la sua ascia nella gola di una somma sacerdotessa di Lolth con una fragorosa risata. Le leggende dei nani ne hanno immortalato l'immagine e adesso la sua sete di sangue viene definita una crociata. A quanto sembra la storia ci tramanda più eroi che folli.~
@4014 = ~I pericoli che Mazzy Fentan aveva affrontato al fianco di <CHARNAME> non placarono la sua sete di avventura. Infatti, non molto tempo dopo gli eventi nel Tethyr, formò i Cavalieri di Fentan, una coraggiosa banda di eroi che disseminò molti racconti per tutti i Reami. Combatterono contro troll per salvare città in pericolo, respinsero orde di orchi per preservare antiche foreste e affrontarono un malvagio drago nella sua stessa tana al solo scopo di rendere il mondo un posto migliore. La loro leggenda assunse dimensioni maggiori delle loro vere vite, soprattutto nel caso di Mazzy, tanto che era solita dire che se il suo valore si fosse misurato in centimetri, sarebbe stata alta sei metri. Dopo tutti i rischi corsi in vita, alla fine Mazzy si spense in pace in tarda età, consapevole di potersi ritenere orgogliosa di ogni cosa che aveva compiuto.~
@4015 = ~Conclusasi la saga delle progenie di Bhaal, Minsc tenne fede al giuramento fatto e ritornò a Rashemen, sperando di intrattenere la Loggia dei Berserker del Drago di Ghiaccio con le storie delle sue gesta, e conquistarsi un posto nelle sue stanze sacre. Non furono necessari i suoi racconti. Ogni taverna di Faerûn risuonava della musica di un bardo che declamava le gesta del valoroso ranger e fu pertanto accolto come un eroe. In seguito, formò una sua personale compagnia di avventurieri, il Pugno della Giustizia, facendo scorrere fremiti di paura nel cuore e nel volto del male fin quando, in età avanzata, non si mise nuovamente a girovagare per i Reami e... scomparve. E che ne è stato di Boo? Ebbene, dopotutto, cos'era Minsc senza Boo? I due non si separarono mai e alcuni dicono che siano ancora insieme, in alto tra le stelle, laddove i criceti sono giganti e gli uomini divengono leggenda.~
@4016 = ~Nalia divenne piuttosto potente dopo essersi unita a <CHARNAME>. Inizialmente viaggiò, apprendendo conoscenze arcane e stringendo amicizie influenti, ma dopo un anno ritornò nell'Amn, nel maniero che era la dimora dei de'Arnise. Lo trovò sotto il controllo di nient'altri che Isaea Roenall, ma Nalia non era più la bambina ribelle che costui si aspettava. L'affrontò da sola e lo condusse alla giustizia per il suo gesto sconsiderato. Si dichiarò l'unica erede del titolo ducale paterno, distinguendosi come una regnante amata e un'arcimaga rispettata, guadagnandosi infine un posto nel Consiglio dei Sei. Di lì a pochi anni divenne una figura di spicco nell'Amn, sempre in lotta per il bene della gente comune e facendosi parecchi nemici frustrati tra la nobiltà e gli Stregoni Incappucciati.~
@4017 = ~Il rinato Sarevok Anchev si dimostrò fedele alla sua parola: tornò nelle terre che un tempo conosceva, molto più potente di quanto non fosse mai stato. I suoi vecchi nemici furono sorpresi dalle sue visite - anche se mai per molto tempo - e in poco tempo Sarevok diede inizio a un regno di terrore a Baldur's Gate che mise la città sotto il suo completo controllo. Mentre il suo potere cresceva e tutta la resistenza era schiacciata sotto il suo piede, il Latore di Morte si crucciava di non riuscire a non provare nessun brivido per la vittoria. Nel giro di un anno, il suo dominio divenne null'altro che un peso, che lasciò volentieri quando un gruppo di eroi arrivò per rovesciarlo. Fuggendo nella notte, Sarevok divenne un uomo ossessionato dalla sua mancanza di scopi, dal destino sconosciuto che una volta gli era stato così chiaro. Alcuni sostengono che si sia recato nelle terre desolate di Anauroch, cercando di forgiare un nuovo regno sui resti di Netheril, altri sostengono che sia scivolato attraverso i legami del Toril e dei sui Piani, lanciando una campagna contro Monte Celestia stesso. La verità rimane sconosciuta, ma le storie sul potere e sulla depravazione di Sarevok continueranno nei secoli a venire.~
@4018 = ~Negli anni successivi alla sua resurrezione ad opera di <CHARNAME>, Sarevok non si stabilì mai in nessun luogo per lungo tempo. A Berdusk, si raccontava che avesse sbaragliato un'armata di orchi invasori, dando prova di un potere e di un'ira talmente spaventosi che i terrorizzati abitanti del luogo non sapevano di chi aver più paura. Arrivò a Westgate nelle vesti di conquistatore, imponendo la sua volontà con la forza solo per sparire misteriosamente pochi mesi dopo e lasciando i suoi compagni alla mercé della popolazione inferocita. Si comportava come un uomo che non conoscesse se stesso. Tutti gli aneddoti su Sarevok concordavano sul fatto che fosse un'anima tormentata, in bilico tra la vita e la morte, senza mai raggiungere l'una o l'altra. Alla fine, scomparve. Alcune voci dicono che si sia lanciato all'assalto dello stesso Abisso o che si sia tolto la vita. In verità, viaggiò sino a Kara-Tur per seppellire il suo unico vero amore, la guerriera Tamoko. Non fece mai ritorno, sebbene le storie al riguardo non manchino.~
@4019 = ~Dopo la saga della progenie di Bhaal, Valygar Corthala continuò le sue avventure per diversi anni, viaggiando per lande selvagge e molto spesso dalle parti di Waterdeep. Col tempo, si ritirò ad Athkatla, contento di iniziare una vita contemplativa nella tenuta della sua famiglia, ma certi ammiratori della nobiltà non gli diedero tregua. Gli vennero avanzate numerose pressioni affinché assumesse il titolo di Capo Ispettore, responsabilità che non intendeva assumere, ma ben presto la corruzione della città lo spinse alla collera. Sorprendendosi di se stesso, Valygar si ritrovò ad essere un capo a tutti gli effetti e proprio con la sua nuova carica riuscì a ripristinare l'antico onore della famiglia Corthala. Valygar infine si sposò e il suo unico figlio, orgoglio della sua vita, apprese in tutto e per tutto gli insegnamenti paterni. Avrebbe poi assunto la guida degli Stregoni Incappucciati, diventando il più grande promotore di riforme.~
@4020 = ~Non più legata a <CHARNAME>, Viconia andò a fondare un culto dedito a Shar nella città di Waterdeep. Tuttavia, uno dei suoi seguaci la tradì, portando allo sterminio dell'intero gruppo corrotto. Shar punì duramente Viconia per questo, ma lei non si pentì e ricominciò a vagare per i Reami. Negli anni successivi divenne una figura enigmatica, non si trovava mai dove i suoi nemici credevano fosse e sebbene si sapesse che non serviva più la Cantante della Notte, i suoi talenti da chierico divennero più impressionanti che mai. Chi adorasse la signora oscura, tuttavia, era il suo segreto più celato. Dopo i tentativi falliti di sovvertire i sovrani di Telos e Calimport, Viconia tornò nel Sottosuolo per manipolare le Grandi Case in guerra, in modo da trarne profitto soltanto lei. Si dice che le ragnatele che tesse potrebbero impigliare persino Lolth.~
@4021 = ~Di nuovo da sola, Viconia deVir vagò per i Reami per qualche tempo. Incontrò sempre l'ignoranza e l'odio, ma era più determinata che mai a separarsi dalla reputazione dei drow. Rifiutò la compagnia degli altri, sostenendo di voler cercare il suo destino alle sue condizioni. La formidabile chierica impedì un tentativo di conquista di Calimport da parte dei Cavalieri dello Scudo e lavorò persino assieme a Drizzt Do'Urden per salvare la città elfica di Suldanessellar da un complotto di Zhentarim. Per quest'ultimo atto, le furono concessi gli alti onori del Seldarine, un riconoscimento mai assegnato prima a qualcuno della gente scura, e venne invitata dalla stessa regina Ellesime a dimorare nell'Albero della Vita. Secondo quanto riferito, Viconia si inchinò soltanto una volta, senza far trapelare emozioni e silenziosamente lasciò Suldanessellar per sempre. Il suo destino rimane sconosciuto.~
@4022 = ~Dopo aver lasciato il Tethyr, <CHARNAME> e Viconia continuarono le loro avventure per molto tempo. Lui divenne un'importante figura politica, lei la sua fidata consigliera. In seguito, dopo essersi stabiliti a Baldur's Gate, Viconia rimase incinta, fatto che all'inizio creò tensioni nella loro relazione. La nascita del figlio, tuttavia, la trasformò e fece sì che si dedicasse esclusivamente ad allevare il ragazzo, educandolo secondo le usanze dei drow e del popolo di <CHARNAME> e compiacendosi dell'intelligenza del figlio. Sfortunatamente, non visse tanto a lungo da vederlo crescere. Viconia fu avvelenata da un servitore di Lolth e le sue ultime parole vennero sussurrate solo alle orecchie del suo amato compagno. <CHARNAME> crebbe suo figlio in segreto e i racconti a tal proposito sono discordanti. Alcuni dicono che i due intrapresero una crociata contro i drow, ma tutti concordano sul fatto che quello che un tempo era stato un figlio di Bhaal non scordò mai l'amore della sua scura compagna.~
@4023 = ~Nel poco tempo trascorso assieme a <CHARNAME>, Balthazar raggiunse una nuova illuminazione. Capì che la vigilanza deve essere mitigata dalla compassione, dalla giustizia dalla misericordia. Deciso a non ripetere mai più gli errori del suo passato, Balthazar tornò nel suo monastero e scacciò i criminali rimasti, rendendo l'avamposto sicuro per i nuovi coloni e mercanti. Con il passare degli anni, Amkethran divenne il gioiello di Tethyr, rinomato per la sua ricchezza culturale e la serenità che offriva. Lo stesso Balthazar fu determinante nel creare la Guardia Monastica, un gruppo d'élite di paladini e monaci giurati per proteggere la gente comune dalla tirannia. Quando il suo lavoro terminò e si guadagnò molte volte il rispetto e l'amore della sua gente, Balthazar si imbarcò in un pellegrinaggio a Candlekeep. Lì studiò gli umili inizi di <CHARNAME> e rese grazie per la pace che aveva portato.~
@4024 = ~Alla fine, fu l'ambizione di Bodhi a suggellare il suo destino. I suoi rapporti con <CHARNAME> le avevano donato un breve assaggio di divinità e quando svanì divenne ossessionata dal riconquistare quella gloria. Inseguì le ombre della Costa della Spada, facendo il bagno nel sangue di innumerevoli vittime, e ogni tentativo di darle la caccia finì allo stesso modo: con cadaveri svuotati di chierici e cavalieri, e nessuna traccia della vampira. Ma questa volta la sete di Bodhi era senza fine, senza soddisfazione. Alla fine la sua frenesia la riportò a Suldanessellar e alle porte della città trovò Ellesime ad aspettarla. Combatterono per tutta la notte, entrambe guidate dai ricordi del passato, fino a quando le zanne di Bodhi trovarono la gola della regina proprio mentre un paletto le trafiggeva il cuore nero. Mentre Bodhi cadeva in polvere per l'ultima volta, poteva sentire la voce di suo fratello sollevarsi in una beffa risata, seguendola fin dentro l'oblio.~
